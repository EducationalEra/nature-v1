<div id="hypercomments_widget" class="js-hypercomments-widget invisible"></div>

Пояснювальна записка
=============================================

<p><span>Наука побудувала нашу цивілізацію. Природничі науки та нові технології продовжують змінювати наше життя і сьогодні, саме в цю мить. Для того, щоб відчути глибину змін, пропонуємо озирнутися в минуле на 10-12 років тому. У Nokia 50% ринку мобільних телефонів, IBM випускає комп'ютери, а Kodak продає фотолабораторії. У всіх цих компаній були райдужні очікування. Ми ще не користуємось месенджерами, службою таксі Uber, не орендуємо житло через Arnbnb, не маємо </span><span>акаунта<span> в Facebook, не пишемо в Twitter, не чули про автомобіль Tesla.</span></span></p>
<p><span>А що нас очікує в 2029? Можливо, що в сільському господарстві ми будемо вирощувати не тварин, а одразу м'язову тканину. Авто з двигунами внутрішнього згорання будуть заборонені в Швейцарії та Німеччині, а у США всі автомобілі будуть обладнані автопілотами. Перші колоністи освоюють Марс. А що буде в Україні? Можливо, Україна буде одним з найпотужніших наукових центрів світу?!</span></p>
<p><span>Однозначним є те, що вже зараз нас оточує світ, у якому єдиною константою залишається постійність змін.</span></p>
<p><span>Зважаючи на все вище вказане і передбачаючи зміни, головними завданнями &nbsp;курсу є передати дух наукового пізнання, навчити конструювати комплексну картину навколишнього світу з окремих розрізнених фактів, показати об'єктивність, перевіреність та системність наукових знань, продемонструвати науку як найважливіший чинник технічного прогресу й перетворення дійсності.</span></p>
<p>Відповідно до Концептуальних засад реформування середньої школи і Концепції профільного навчання у старшій школі курс &ldquo;Природничі науки&rdquo; призначений для підготовки учнів старшої школи, які у майбутньому мають бути активними та ефективними громадянами України, конкурентоспроможними працівниками, інноваторами, які зможуть розробити щось своє і розвивати наш технологічний світ.</span></p>
<p>Метою курсу є підтримка та розвиток допитливості підлітків, демонстрація зв'язку між наукою та нашим повсякденним життям, розвиток наукового мислення.</span></p>
<p>У рамках курсу учень, в першу чергу, виступає у ролі&nbsp; дослідника оточуючої дійсності, а викладач - наукового керівника цього дослідження. </span></p>
<p>Кожна тема розглядається у контексті запитань:</span></p>
<ul>
<li><span>Як це впливає на моє повсякденне життя? </span></li>
<li><span>Як це впливає на суспільство, в якому я живу (громаду, село чи місто)?</span></li>
<li>Як це впливає глобально на навколишнє середовище (країну, планету Земля, людство)?</span></li>
</ul>
<p>Перед нами стоїть завдання показати учням Науку не просто як набір фактів та законів, а як суспільний феномен і спосіб мислення.</span></p>
<p>Програма інтегрованого курсу &nbsp;&laquo;Природничі науки&raquo; призначена для учнів 10-11 класів загальноосвітніх навчальних закладів гуманітарного профілю. Програма розрахована на 280 годин (4 години на тиждень), кількість теоретичних та практичних робіт вчитель розподіляє самостійно, виходячи з навчальної необхідності конкретної навчальної групи. </span></p>
<p><span>Програма включає наступні теми:</span></p>
<ul>
<li><span>10 клас: &laquo;Наука &ndash; ключ до майбутнього&raquo; (6 год.), &laquo;Частинки&raquo; (26 год.), &laquo;Хвилі&raquo; (30 год.), &laquo;Речовини&raquo; (32 год.), &laquo;Клітина&raquo; (26 год.), &laquo;Суміші та розчини&raquo; (20 год).</span></li>
<li><span>11 клас: &laquo;Енергія та енергетика&raquo; (42 год), &laquo;Харчування&raquo; (30 год.), &laquo;Як розвивати себе&raquo; (32 год), &laquo;Космос&raquo; (36 год.).</span></li>
</ul>
<p><span>У навчальній програмі курсу наскрізні змістові лінії реалізуються, в першу чергу, методом проектів та кейсів, а також підкріплюються певною кількістю практичних та лабораторних робіт.</span></p>
<p>&nbsp;</p>




<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>